\باب{دیباچہ}
یہ کتاب اس امید کے ساتھ لکھی گئی ہے کہ یہ ایک دن برقی انجنیئرنگ کی نصابی کتاب کے طور پر پڑھائی جائے گی۔امید کی جاتی ہے کہ اب بھی طلبہ و طالبات اس سے استفادہ کر سکیں گے۔


اس کتاب میں تقریباً \عددی{265} حل شدہ مثالیں اور \عددی{531} شکلیں ہیں۔اس کے علاوہ ابواب کے اندر \عددی{239} مشق اور \عددی{458} سوالات دئے گئے ہیں۔تمام سوالات کے جوابات بھی دئے گئے ہیں۔

برقی میدان کے تمام شعبوں کے لئے برقی ادوار بنیادی نصاب ہے لہٰذا اس کتاب پر جتنی زیادہ توجہ دی جائے اتنا بہتر ہو گا۔

کتاب کے پہلے پانچ ابواب میں یک سمتی رو پر تبصرہ کیا گیا ہے جبکہ باقی ابواب میں بدلتی رو پر تبصرہ کیا گیا ہے۔چوتھے باب میں حسابی ایمپلیفائر کو بطور برقی پرزہ متعارف کرایا گیا ہے جس سے  کتاب زیادہ دلچسپ ہو جاتی ہے۔  

عارضی رد عمل کے بعد برقرار حال ادوار پر غور کیا گیا ہے۔مقناطیسی ادوار میں ٹرانسفارمر پر بھی تبصرہ کیا گیا ہے۔

تین دور ادوار جو عام زندگی میں نہایت اہم ہیں، ان کے بارے  ایک باب ہے۔اس باب میں برقی طاقت کی اکائی اور ناپ پر تبصرہ کیا گیا ہے۔
 

تعددی رد عمل اور چھلنی کو تفصیل سے دیکھا گیا ہے۔پست گزار، بلند گزار، پٹی گزار اور پٹی روک چھلنی پر تفصیلی غور کیا گیا ہے۔

لاپلاس بدل اور فوریئر بدل پر تبصرے کے بعد ان کی مدد سے ادوار حل کرنا سکھایا گیا ہے۔امید کی جاتی ہے کہ طلباء ان ابواب کو پسند کریں گے۔

آخر میں چار سرا مساوی ادوار پر غور کیا گیا ہے جو برقیات کے میدان میں کلیدی کردار ادا کرتے ہیں۔

کتاب کے آخر میں فرہنگ دیا گیا ہے۔کتاب میں کسی بھی موضوع تک جلد پہنچنے کے لئے فرہنگ کو استعمال کریں۔اردو کے علاوہ انگریزی زبان میں بھی فرہنگ دیا گیا ہے۔

یہ کتاب \تحریر{Ubuntu} استعمال کرتے ہوئے \تحریر{XeLatex} میں تشکیل دی گئی جبکہ سوالات کے جوابات \تحریر{wxMaxima} کی مدد سے حاصل کئے گئے ہیں۔

یہ کتاب درج ذیل کتاب کو سامنے رکھتے ہوئے لکھی گئی ہے۔

{
\begin{otherlanguage}{english}
Basic Engineering Circuit Analysis by J. David Irwin and R. Mark Nelms
\end{otherlanguage}
}

جبکہ اردو اصطلاحات چننے میں درج ذیل لغت سے استفادہ  کیا گیا۔
{
\begin{otherlanguage}{english}
\begin{itemize}
\item
http:/\!\!/www.urduenglishdictionary.org
\item
http:/\!\!/www.nlpd.gov.pk/lughat/
\end{itemize}
\end{otherlanguage}
}
آپ سے گزارش ہے کہ اس کتاب کو زیادہ سے زیادہ طلبہ و طالبات تک پہنچائیں اور کتاب میں غلطیوں کی نشاندہی میرے  ای میل پتہ پر کریں۔میری تمام کتابوں کی مکمل \تحریر{XeLatex} معلومات

{
\begin{otherlanguage}{english}
https:/\!\!/www.github.com/khalidyousafzai
\end{otherlanguage}
}

سے حاصل کی جا سکتی ہیں جنہیں آپ مکمل اختیار کے ساتھ استعمال کر سکتے ہیں۔
\vspace{5mm}

{\raggedleft{
خالد خان یوسفزئی

21 اگست 2017}}


